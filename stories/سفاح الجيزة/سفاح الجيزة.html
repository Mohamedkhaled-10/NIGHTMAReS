<!DOCTYPE html>
<html lang="ar">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>القصص - Nightmares</title>
  <link rel="stylesheet" href="styles.css">
</head>
<body>
  <div class="wrapper"> <!-- لضمان تمدد الصفحة -->
    <!-- شريط التنقل -->
    <nav class="navbar">
      <ul>
        <li><a href="../../index.html"><ion-icon name="home-outline"></ion-icon><span>الرئيسية</span></a></li>
      </ul>
    </nav>

    <!-- عنوان القصة -->
    <h1 class="story-title">سفاح الجيزة</h1>
    <!-- فاصل بين العنوان والقالب -->
    <div class="story-separator"></div>

    <!-- قسم القصة -->
    <section class="story-container">
      <div class="story-box">
        <p><strong>دي حكاية "سفاح الجيزة"، واحد من أخطر القتلة المتسلسلين في مصر، واسمه الحقيقي "قذافي فراج عبد العاطي"...</strong></p>
        <h2>بداية جرائمه</h2>
        <p>أول ضحية ليه كان صاحبه المقرب "رضا"، مهندس كان شغال في السعودية وبيثق فيه جدًا. كان بيبعتله فلوسه يستثمرها، لكن القذافي استولى عليها بالتوكيل اللي كان أقنعه بيه. سنة 2015، لما "رضا" رجع مصر عشان يصفي حسابه معاه، القذافي دعاه عنده في البيت للغداء، لكنه كان مخطط لحاجة تانية خالص. ضربه بأداة حديدية على دماغه لحد ما مات، وبعدها دفنه في حفرة كان مجهزها مسبقًا في أوضة من أوض البيت. ولزيادة التضليل، بعت رسالة لأهله وقالهم إن الشرطة قبضت عليه أول ما وصل مصر، وبهده الطريقة قدر يسكّتهم.
</p>
        
        <h2>تاني ضحية</h2>
        <p>زوجته "فاطمة" كانت الضحية التانية. حصلت مشاكل بينهم بسبب 400 ألف جنيه كانت خدتهم منه، ورفضت ترجعهم ليه. بعد فترة من المشاكل، قتلها هي كمان ودفنها في أوضة تانية جنب جثة صاحبه "رضا". وكمية الغل اللي عنده كانت تخليه يدبحها ويحط مجوهراتها جنبها بس عشان يثبت إنها مش فارقة معاه، وكأن الفلوس مش السبب! الأغرب إنه اكتشفوا بعد كده إنها كانت حامل.
</p>

        <h2>الضحية التالتة</h2>
        <p>"نادين"، بنت كانت شغالة في مكتبة "رضا"، واللي كان القذافي استولى عليها. البنت دي كانت عارفة إنه بيستغل الورق بتاع صاحبه وبيسرق ممتلكاته، ووقفت قدامه لما حاول يرتبط بأختها. هددته إنها هتفضحه، لكنه سبقها وقتلها، ودفنها في نفس المكان مع ضحاياه التانيين. وبعد كده، راح لأهلها وقالهم إنها هربت مع مخرج سينمائي لدولة عربية عشان تحقق حلمها في التمثيل، وأهلها سكتوا عشان ميحصلش فضايح.
</p>
        
        <h2>الضحية الرابعة</h2>
        <p>بعد ما خلّص على ضحاياه في الجيزة، راح على إسكندرية وكمل هناك. تعرف على بنت اسمها "ياسمين"، وأوهمها إنه هيشغل فلوسها، لحد ما خدت قرار تبيع شقتها وتديه الفلوس يستثمرها. لكنه نصب عليها، وقسم الفلوس مع خطيبها اللي كان متفق معاه. لما بدأت تضغط عليه عشان يرجعلها فلوسها، استدرجها لمخزن في العصافرة وقتلها هناك خنقًا، ودفنها جوه المخزن وكمل حياته عادي كأن مفيش حاجة حصلت.
</p>
        
        <h2>لحظة سقوطه</h2>
        <p>آخر جريمة ليه كانت لما اتجوز طبيبة صيدلانية بانتحال شخصية صديقه "رضا"، وده خلاه قريب من أهلها اللي عندهم محل دهب. بعد فترة، علاقتهم انهارت، فقرر يسرق المحل وهرب. لكنه اتمسك بسبب كاميرات المراقبة اللي كشفت هويته. أثناء ما كان مسجون بتهمة السرقة، حصلت المفاجأة…

عيلة "رضا" كانت لسه بتدور عليه، وعينوا محامي يتتبع أخباره. المحامي عرف إن في شخص محبوس في إسكندرية باسم "رضا"، فبعت الخبر لعيلته اللي افتكروا إنه لسه عايش. لما راحوا يقابلوه، كانت الصدمة… اللي في السجن مش ابنهم، ده "قذافي" منتحل شخصيته!

بلغوا النائب العام، وبدأ التحقيق من جديد، والضغط عليه خلاه يعترف بكل الجرائم اللي ارتكبها بين 2015 و2018. وهنا، اتكشف واحد من أبشع السفاحين في تاريخ مصر، اللي قتل ناس بدم بارد ودفنهم تحت رجليه، وكمل حياته كأن مفيش حاجة حصلت!      </p>
      </div>
    </section>

    <!-- تذييل الصفحة -->
    <footer id="footer">
      <div class="footer-content">
        <p>حقوق النشر &copy; 2025. جميع الحقوق محفوظة.</p>
        <p>تصميم وتطوير: NIGHTMAReS</p>
      </div>
    </footer>
  </div>
  
  <script src="scripts.js"></script>
</body>
</html>
